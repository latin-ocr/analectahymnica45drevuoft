10.

15.

20.

25.

30.

-200 -

Atque interventu sacri libaminis huius
Vita superstitibus detur, *indulgentia functis.

V. Ad Pacem.

Arbiter orbis, apex rerum, spes una reorum,
Tardus vindictae, veniae celer, immemor irae,

Qui loca perquiriS, miseris ubi parcere possis,
Invitans ad dona magis, ne crimina damueS,

Necte fidem populis, pacem sere, pectora iunge,
Ut teneant animo, quod blanda per oscula produnt.

VI. Contestatio.

Dignum et iustum est, nos gratias tibi dicere dignas,
Summe Deus semperque manens dominator ubique,
Et qui cuncta potens propriis animata figuris
Artifici sermone facis, quique edita cernens,

Ante videns rerumque creans per nomina formas
Cum fierent, vox semen erat, nec distulit ortus
Imperium natura sequens; mox spiritus oris
Aethera curvavit, sola nexuit, aequora fudit,
Materiamque operis sola est largita voluntas.

Ne deforme iugum similis portaret imago,
Tegmine servili latuit regnator Olympi,

Ut sua gentiles implerent coepta furoris.

Quis dolus Herodis, cum tristia bella moverent
Infantum mandata necis! quot ubere raptos
Vulnera suscipiunt parvis errantia membris,

Vix habitura locum! Saevoque iubente tyranno
Nasci poena fuit, cuius tulit impetus aevum,
Quem nescivit agi, qui perdidit. Ο nova mortis
Condicio, solum vitam pro tine subire

Et, cum prima dies atque ultima sit simul una,
Posse magis quam scire mori. Quis lumine sicco
Aut gemitu cessante queat memorare Pilati,

Quod deflent elementa. nefas? Quo iudice Christus
Subdere pro mundi voluit sua membra periclis,
Ut carnale malum caro solveret et ferus hostis,
Cuius ab ingenio fluxerunt tela veneni,

Perderet antiqui lacrimosa piacula belli

Materia superante pari, nec criminis ultra

Per subolem prodesset onus. Damnatio iusti
Libertas est facta reis. De semine verbi

Per tua dona colis signisque novalibus usa,

⁷ Colligat ista manus te fructificante maniplos,

De quibus ipse tui componas horrea caeli
Triticeamque fidem lolio pereunte corones.

