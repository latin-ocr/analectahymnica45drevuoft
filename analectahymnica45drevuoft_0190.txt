-187—

Quae Christi per gratiam
mater fuit inclita.

. Haec Maria Iacobi
minoris est mater,

Cuius fuit Cleophas‚
homo iustus. pater.

. Et Maria, Salomae
proles erudita,
Paterno sic nomine
fuit insignita.

Responsoria.

. Duo luminaria

Praeclara formantur,
Duo sanctuaria,

Quae huc destinantur,
De quorum praesentia
Fulget haec ecelesia,
Caelum, terra, maria

Pariter laetantur.

. Felices materterae,
Sorores Christiferae,
Cum virtutum munere

Ad nos applicantur.

. Scriptam Deus in tabulis
Duabus legem statuit,

Post Verbum-caro populis,
Gratiae plenum, claruit,

Quam signis et miraculis
Mundo vivens exposuit.

. Dum sorores matris hic posuit,

Duas legis tabulas tribuit.

. Gaudeamus hodie,
Immensae laetitiae
Laudes extollantur,
Dum reginae gloriae
Sorores egregiae,
Annae duae filiae,
Caelo coronantur.

V. Hic chorus ecclesiae,

Ubi sunt reliquiae,
Plebs tota Provinciae
Digne gloriantur.

Ad Laudes.

Antiphonae.

1. Cum Maria Magdalene

Sorores venerunt
Et unguentum fide plenae
Mane portaverunt.

. Ad sepulcrum veniunt

Sociae beatae,
Quod solis aspiciunt
Orta claritate.

. Et intrantes splendidum

Iuvenem sedere
Vident, stola candidum,
Et obstupuere.

. Mulieres leniter

Angelus adfatur
Et paventes dulciter
Eas consolatur:

. Scio, Iesum quaeritis

Credentes hunc mortuum,
Surrexit, videbitis,
Ecce, locum vacuum!

Ad Benedictus.

. Benedicta sit trinitas

Ter Annae replens uterum,
Benedicta germanitas
Trium praeclara siderum,
Benedicta sit iterum
Trinae Mariae claritas,
Per quas hos fines visitas,
Dator aeterne munerum.

