— 135—

. Katharina puellula,
Flagellata (a) daemonibus,
In amore radicata
Christi stat robustius

. Adulta virgo nubilis
Duci desponsatur,

Quem sanctis suis monitis
Castum Christo lucratur.

Responsoria.

. Facto voto castitatis
Sponsa, sponsus pariter
Sub aspectu deitatis
Mundum ludunt fortiter,
Spreta spe posteritatis
Deo vivunt dulciter.
. Carnem sub cilicio
Iugiter premebant,
Precibus, ieiunio
Semper insistebant.

. Dum sic ambo continenter
Christum colunt sedulo,

Urget daemon fraudulenter
Cadere proposito,

Hinc in sanctos impudenter
Fratrem movet odio.

. Nam dum frater observavit
Horum castimoniam,

Quasi stultos obiurgavit
Exprobrans ignaviam.

. Sanctae matris et avorum
Sequitur vestigia.

Romam petit, ut sanctorum
Veneretur limina

Et ut Christi passionem
Recolat intimius,

Terrae sanctae regionem
visitat devotius.

. Sicut quondam patriarcha
Dereliquit propria,

Sic maritum Katharina
Spreta liquit patria.

In 2. Nocturno.

Antiphonae.

1. Postquam virgo Katharina
Exsul Romae habitat,
Matrem piam comitata
Sancta loca visitat.

2. A maligno est tentata
Coniugis memoria,
Quem mox Deus ad beata
Caeli duxit gaudia.

3. Maria matri reserat,
Quam felix eius filia,
'Quod pauper facta spreverat
Opes cum mundi gloria.

Responsoria.

1. Quidam comes inflammatur

Veneris incendio.

Ab hoc sancta postulatur
Iungi matrimonio;

At repulsus comes nocte
Abditur in vineis,

Ut hanc raptet facto mane.
Sed privatur oculis.

V. Apertis comes oculis, nihil

videbat‚· ad manus autem
illum trahentes introduxerim&
ad sanctam Katharinam‚
qua orante cum matre pro
eo confestim cecidit caliyo ab
oculis et visum recepit.

2. Virgo Christi passionem
Cogitabat sedulo,
Semper sponsi unionem
Affectabat serio,
Ut referret talionem
Ex affectu intimo.

V. Quaerit Iesum toto corde,

Eius mortem cum maerore
Tractat fundens omni die
Lacrimas pro sanguine.

